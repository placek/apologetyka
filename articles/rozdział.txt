Rozdział Kościoła od państwa

x. dr Jean Baptiste Jaugey

Zdarza się nieraz spotkać z rozpowszechnionym dziś zdaniem, że w dobrze urządzonem społeczeństwie państwo powinno być
odłączone od Kościoła. Nauka zaś katolicka, przeciwnie, powiada, że podług ustanowionego przez Boga porządku, oba
społeczeństwa – państwowe i kościelne – powinny być ściśle złączone, i że rozłączenie ich jest złem, które powinno się
tylko znosić dla uniknienia większego jeszcze nieszczęścia. Kościół zawsze wypowiadał to przekonanie, a Leon XIII
przedstawił je w całej pełni w Encyklikach Immortale Dei oraz Libertas. Nawet bez uciekania się do argumentu powagi,
którego przeciwnicy nasi nie uznają, łatwo wykazać, że sam zdrowy rozum domaga się tej jedności Kościoła i państwa, a
rozdział ich stanowczo odrzuca. I w istocie, cóż bowiem ma znaczyć ten wyraz jedność? Oto pomoc wzajemną, jaką świadczyć
sobie powinny społeczeństwo religijne i społeczeństwo świeckie w dążeniu do właściwych sobie celów. A czy tej spójni
wymaga Pan Bóg?

I. Aby się przekonać, czy Kościół i państwo powinny się wspierać wzajemnie przy spełnianiu swego posłannictwa, trzeba
naprzód poznać cel, każdemu z tych dwóch społeczeństw właściwy. Widoczna rzecz bowiem, że gdyby cele tych społeczeństw
były wzajem sobie przeciwne albo od siebie niezależne, wtedy rzeczona jedność obu społeczeństw nie leżałaby w zamiarach
Opatrzności.

Obaczmy więc naprzód, jaki jest ceł społeczeństwa świeckiego, tego, co nazywają „Państwem”. Otóż bezpośrednim i
szczególnym celem państwa jest zapewnienie poszczególnym członkom społeczeństwa pomyślności doczesnej, zwłaszcza przez
utrzymanie publicznego porządku i dobrych obyczajów, oraz przez udzielanie każdemu z obywateli opieki prawa (Uczony
Suarez, a za nim cała szkoła teologiczna, w ten sposób wyjaśnia w trakt. De Legibus (lib. III, c. II, p. 7) wewnętrzny
czyli bezpośredni cel państwa: „Celem władzy świeckiej jest przyrodzone szczęście ludzkie społeczeństwa doskonałego (t.
j. państwa), którem ona rządzi, oraz szczęście poszczególnych jednostek, jako członków tegoż społeczeństwa. Szczęście to
ich polega na tem, aby wśród tego społeczeństwa żyli w spokoju i w sprawiedliwości przy dostatecznej mierze dóbr
doczesnych, które im służą do zachowania i wygody życia fizycznego, oraz przy uczciwości obyczajów koniecznej do
zachowania publicznego spokoju, pomyślności państwa i do słusznego podtrzymania natury ludzkiej.”)

Ponieważ ta zasada jest powszechnie przyjęta, niema wiec potrzeby jej udowadniać.

Ale czyżby prócz tego pierwszego i bezpośredniego celu nie imało państwo innego jeszcze celu ostatecznego? I owszem.
Doczesna pomyślność jednostek, nad której zapewnieniem pracuje społeczeństwo świeckie, polega na rozwoju i możliwie
dokładnym wykonywaniu władz duszy i ciała. Ale na cóż to te władze zostały dane człowiekowi i jaki cel zakładać on sobie
powinien przy ich wykonywaniu? Bóg mu ich udzielił, a on wykonywać je powinien dla celu ostatecznego, któryby wielbił
jego Stwórcę i czynił go samego szczęśliwym. Cel ten osiągnięty być może tylko w życiu pozagrobowem, a my,
chrześcijanie, nazywamy go zbawieniem albo życiem wiecznem. Zgadza się na to zarówno wiara jak filozofia – ta
przynajmniej, która uznaje istnienie Boga. Ostatecznym przeto celem usiłowań jednostek i społeczeństwa jest życie
wieczne: Celem życia ludzkiego, a tem samem i społeczeństwa, powiada św. Tomasz, jest Bóg: Finis humanae vitae et
societatis est Deus. W książce zaś swej De Regimine princip. (1. I, cap. XIV) tenże święty filozof chrześcijański w ten
sposób swą naukę rozwija:

„Toż samo powiedzieć trzeba o celu jednostki zbiorowej, co się mówi o celu jednostki pojedynczej. A że ostatecznym celem
człowieka, żyjącego podług zasad cnoty, jest weselenie się w Bogu, przeto z tego wynika, że cel jednostki zbiorowej jest
ten sam, co cel pojedynczego człowieka. A zatem ostatecznym celem wielości zjednoczonej w społeczeństwo nie tylko jest
wierzyć podług zasad cnoty, ale przez życie cnotliwe dążyć do weselenia się w Bogu.”

Jakoż, właściwością celu ostatecznego jest to, że wszystko powinno mu być podporządkowane. Człowiek zatem obowiązany
jest nigdy z oczu nie tracić życia wiecznego i każdą czynność swą spełniać celem osiągnięcia takowego. Obowiązki
religijne i społeczne, władze duszy i ciała, majątek, stanowisko – wszystko powinno dlań być środkiem osiągnięcia życia
wiecznego. A zatem sama nawet pomyślność doczesna, która państwo z przeznaczenia swego zabezpiecza, i która jest tylko
pomyślnością jednostek, uważanych w pewnej zbiorowej całości, jest podporządkowana ostatecznemu celowi tych jednostek, i
powinna je doń, czy to pośrednio czy bezpośrednio, doprowadzić. Można przeto i powinno się powiedzieć, że jeśli doczesna
pomyślność obywateli państwa jest celem bezpośrednim społeczeństwa świeckiego, to wieczne zbawienie tychże obywateli
jest tegoż społeczeństwa celem ostatecznym.

Zobaczmy zaś z drugiej strony, jaki jest cel społeczeństwa kościelnego? Dla jakiego celu został ustanowiony Kościół?
Oczywiście, - sam on to mówi o sobie – celem doprowadzenia ludzi do zbawienia wiecznego. Kościół więc i społeczeństwo
świeckie mają dążyć – pierwszy bezpośrednio a drugie pośrednio – do tegoż samego ostatecznego celu, którym jest
uwielbienie Boga przez zbawienie wieczne Jego stworzeń. Stąd dla obu tych społeczeństw wynika obowiązek zgodnego
wzajemnego porozumienia, albowiem jeśli jedno z nich przeszkadza drugiemu, sobie samemu szkodę przynosi, gdyż szkodzi
zbawieniu ludzi, które jest jego własnym ostatecznym celem. Przeciwnie, obu tym społecznościom zależy wiele na wzajemnem
wspomaganiu siebie, gdyż koniec końcem cel ich zabiegów i usiłowań jest identyczny.

Konieczna ta zgodność między obu społecznościami, na łonie których żyjemy, wynika nie tylko z samej tożsamości celu
ostatecznego, ale także z jedności podmiotu, na który one oddziaływają; ten sam bowiem człowiek jest zarazem
chrześcijaninem i obywatelem państwa. Jeśli państwo i Kościół nie pozostaje w zgodzie, człowiek ten widzi się z
konieczności zmuszonym do nieposłuszeństwa względem jednej lub względem drugiej z obu władz prawowitych, pod któremi go
Bóg postawił.

Z drugiej znów strony, jednostki wzięte zbiorowo tworzą państwo, albo raczej są one państwem samem. Otóż, aczkolwiek
państwo jako państwo nie ma duszy, któryby mu zbawić należało, to przecież każdy, co je składa, ma obowiązek zbawić swą
duszę, a wszyscy razem są obowiązani wszystkich sił używać, by zbawienie wieczne sobie zapewnić. Wśród wszystkich tych
sił jedną z najznaczniejszych jest bezsprzecznie władza, jaką Bóg dał społeczeństwu świeckiemu, by niem rządziła. A
przeto i ta władza także powinna być spożytkowana w sprawie chwały Boga i dusz zbawienia.

Kościół znów ze swej strony prawidłowo i skutecznie może spełnić swe posłannictwo tylko w krajach, gdzie panuje porządek
i pokój; skutkiem tego własne dobro Kościoła wkłada nań obowiązek wspomagania rządów państwowych w ich pokojowej i dla
ludu pożytecznej pracy.

Z drugiej znów strony, Kościół uważa sobie za obowiązek, któremu nigdy się nie sprzeniewierzył, nakłanianie swych dzieci
do spełniania wszystkich obowiązków, a pomiędzy tymi obowiązkami jednym z pierwszych jest uległość dla władzy
państwowej. I z tego więc jeszcze tytułu Kościół z konieczności daje poparcie państwu, i ze swej strony spełnia warunki
swego zjednoczenia ze społecznością świecką.

Dość więc przez chwilę rzucić okiem na istotę i na cel obu społeczności, by wyraźnie się przekonać, że obowiązkiem ich
jest wspomagać się wzajemnie, i że tego wymaga wola wspólnego ich twórcy. A jednak przeciw tej rzeczywistej i jasnej
prawdzie występują liczne zarzuty. Podamy tu trzy z nich najgłówniejsze:

l-o. Pierwszy, przez niektórych katolików stawiany, mówi, że ponieważ religia katolicka jest religią prawdziwą przeto
nie może nie tryumfować i że tem samem nie potrzebuje pomocy władzy ludzkiej.

Odpowiedź na to nie trudna. Nie możemy wątpić o ostatecznem zwycięstwie prawdy religijnej i o nieustanności katolickiego
Kościoła; poręcza nam to bowiem wyraźnie słowo Chrystusa Pana. Ale ta wiecznotrwałość i to zwycięstwo mają być właśnie
skutkiem usiłowań katolików, pracujących pod przewodnictwem i ze szczególną pomocą Opatrzności. A przeto obietnice
nieśmiertelności, jakie Kościół posiada, bynajmniej nie zwalniają jego dzieci od dostarczania mu swej pomocy. Wszak i
cnota również ma zapewnione sobie ostateczne zwycięstwo, a jednak jakiż to rozsądny prawodawca uważał kiedy to
zapewnienie za pobudkę do odmawiania nagrody człowiekowi cnotliwemu, albo tez kary winnemu?

Z drugiej znów strony ilość wiernych Kościołowi dzieci jest z natury swej chwiejna, przyrostowi i umniejszeniu podległa,
a obowiązkiem katolików jest pracować nad tem, by jak największą ilość ludzi sprowadzić do owczarni Chrystusowej,
Wszyscy zatem jesteśmy obowiązani, każdy w miarę sił swoich, współdziałać w dziele zbawieniu, powierzonym Kościołowi.

2-o. Powtóre, ścisłej jedności Kościoła ze społecznością świecką przypisują niektórzy to zepsucie, jakiemu ulegało
duchowieństwo, wzbogacone hojnością możnych i panujących. Ale niesłusznie stawiają to przypuszczenie. Kościół nawet bez
tej łączności obu społeczeństw, lecz samą tylko naturalną siłą rzeczy byłby doszedł do tych samych bogactw; wszak skoro
się zostawi społecznościom kościelnym wolność nabywania i posiadania, trudno przeszkodzić, aby społeczności te z czasem
nie doszły powoli do bogactwa, albo nawet do wielkich dostatków. W takim razie same one odpowiadają za siebie, a
najdroższa Kościołowi sprawa dusz ludzkich wkłada obowiązek zapobiegania nadmiarowi lub nadużyciom tych bogactw. Jeśli
się Kościół zaniedbał kiedy w tym obowiązku, tak samo jak ludzie bogaci, choć może w mniejszym stopniu, niż ci ostatni,
to zawsze Opatrzność nie omieszkała go za to ukarać. Z tego też nic wnioskować nie można przeciw zasadzie jedności obu
społeczeństw. Przyznajemy wszakże, iż w tej łączności jest pewne niebezpieczeństwo; ale cóż z tego wynika? nic więcej
prócz konieczności zażegnania tego niebezpieczeństwa przez odpowiednie pomiędzy państwem a Kościołem zarządzenia.

Mówiono nadto o hipokryzji jakąby wytworzyć musiała jedność pomiędzy Kościołem a państwem! Otóż złe pod tym względem
było daleko mniejsze, aniżeli się myśli. Przytaczane pod tym względem przykłady dowodzą przedewszystkim, że w danych
społeczeństwach duch i obyczaje tłumów były dobre, że cnota jednała sobie poszanowanie, że zbrodnia w biały dzień
ukazywać się nie śmiała i że zazwyczaj kto chciał pozostać cnotliwym i bogobojnym, nie tylko nie potrzebował walczyć z
opinią publiczną, lecz owszem znajdował w niej nieocenioną zachętę i pomoc. A iluż-to nowożytne społeczeństwa
przedstawiają tego rodzaju hipokrytów! Niestety, hipokryzja pozostała, a przyczyny, które ją wytwarzały, powoli tu i
owdzie znikają.

Mówią jeszcze, że cnoty religijne ubiegłych wieków nie były tak czyste ani tak prawdziwe, jak cnoty czasów naszych, gdyż
one, w części przynajmniej, zawdzięczały swój początek obawie kar i nadziei nagród doczesnych. Lecz czyż to nie
dobrodziejstwo dla człowieka, że strach przed karami tego świata łączy się z obawą piekła, a nadzieja dóbr ziemskich — z
oczekiwaniem szczęśliwości wiecznej? Czyż-to sam Bóg nawet nie uciekał się do tego środka względem swego wybranego ludu?
Czyż ojciec rodziny nie stosuje codziennie tego sposobu przy wychowywaniu swych dzieci? Czyż wreszcie sam rozum nie
wymaga tego, aby w dobrze urządzonym społeczeństwie cnota bywała nagradzana a występek karany?

Prawda, że uczucia strachu i nadziei nie stanowią przymiotów bohaterskiego serca, ale też nie są one grzeszne i złe, a
połączone z innemi podnioślejszemi uczuciami, których bynajmniej nie wykluczają, są zdolne doprowadzić człowieka do jego
ostatecznego celu.

Niektórzy przypominają jeszcze zgorszenia owych wieków jedności Kościoła i państwa, przez jednych zanadto chwalonych, a
przez innych zanadto ganionych; co do nas, to nie przeczymy istnienia tych zgorszeń, opłakujemy je owszem; ale czyż one
wszystkie pochodziły z jedności Kościoła i państwa? Ale czyż dziś jeszcze nie oglądamy codziennie gorszych i
straszniejszych skandalów? Czyż nie mamy przed oczyma okropnego widoku olbrzymich tłumów ludzi żyjących bez Boga, bez
troski o swój cel ostateczny, i podobniejszych pod tym względem do dzikich zwierząt, aniżeli do istot rozumnych?

Ostatni jeszcze zarzut. Jedność Kościoła i państwa wszędzie zamyka w sobie kwestyę pieniężną. Kościelna bowiem
społeczność, zanadto uboga, by sobie wystarczyć, zmuszona jest uciekać się o pomoc do społeczności świeckiej; tymczasem
wielka to niesprawiedliwość zmuszać obojętnych a nawet wszelkiej religii wrogich wielu obywateli państwa do utrzymywania
instytucyi, z której oni ani chcą ani mogą korzystać, i która wcale nie jest potrzebna dla państwa.

Przeciwnicy nasi uważają ten swój zarzut za niezbity; obaczmyż przeto, ile on w sobie zamyka prawdy.

Naprzód, nie jest prawdą aby jedność Kościoła i państwa zamykała w sobie wszędzie kwestyę pieniężną W Irlandii, w
Anglii, w Stanach Zjednoczonych Ameryki Północnej i w części Niemiec Kościół żyje i rozszerza się bez żadnej pomocy ze
strony państwa. Powtóre, nieprawdą jest również, jakoby Kościół nie mógł sobie wystarczyć i jakoby do życia potrzebował
pieniędzy państwa. Kościół potrzebuje pewnego procentu ze strony państwa, tak jak wierzyciel ze strony swego dłużnika,
ale wcale nie tak, jak ubogi potrzebuje jałmużny bogacza. Nie darmo to, lecz w zamian za swą własność prawie wszędzie
przyjął Kościół zabezpieczenie swych potrzeb przez państwo.

To przypuściwszy, ponieważ wszyscy obywatele państwa – katolicy czy nie katolicy – są obowiązani brać udział w spłacaniu
zobowiązań państwowych, rzecz oczywista, że państwowy budżet wyznań nie przynosi uszczerbku kieszeni obywateli
obojętnych lub wrogich religii. W tym przeto szczególe nie można znaleźć dostatecznego tytułu do potępiania jedności
Kościoła i państwa.

Po trzecie, nawet i bez wszystkich tych uwag nie jest prawdą aby państwo nie było nic winne Kościołowi. W rzeczywistości
bowiem, któżto podtrzymuje życie moralne w massach ludowych? kto uczy je najelementarniejszych obowiązków człowieka? kto
zakłada owe tysiące pobożnych i miłosiernych instytucji, które karmią ubogich, pocieszają strapionych, pouczają
nieświadomych, słowem, które przychodzą z pomocą niezliczonym nędzom, wobec których wszystkie rządy czują się
bezsilnymi? Któż to wszystko czyni, jeśli nie religia, jeśli nie Kościół? Istotnie, bez Kościoła niemasz religii, bez
religii niemasz prawdziwej moralności, niemasz miłosierdzia, a bez moralności i miłosierdzia nie masz cywilizacji,
niemasz postępu, więcej powiem – nie masz społeczeństwa świeckiego.

II. Przystąpmy wreszcie do osławionej owej zasady bezwzględnego rozdziału Kościoła od państwa. Frazes-to napotykany dziś
na każdym kroku, trzeba przeto utworzyć sobie o nim dokładne pojęcie. Zdanie to, wzięte w naturalnem i dosłownem
znaczeniu wyrazu, oznacza zupełny brak jakichkolwiek stosunków pomiędzy Kościołem a państwem; wzięte zaś w znaczeniu,
jakie się mu w życiu codziennem zazwyczaj nadaje, oznacza zupełną swobodę postępowania państwa względem Kościoła i
Kościoła względem państwa, pod warunkiem jednak, że Kościół podlegać będzie wszystkim prawom państwowym na równi ze
stowarzyszeniami czysto świeckiemi, takiemi jak np. towarzystwa ubezpieczeń albo dróg żelaznych.

Toż samo również znaczenie przypisują dziś powszechnie innemu jeszcze wyrażeniu: wolny Kościół w wolnym państwie.

Ostatniego tego wyrażenia używali niegdyś pewni znakomici katolicy dla wypowiedzenia tego prawdziwego pojęcia, że
Kościół wymaga dziś od państwa nie tyle prawnej lub pieniężnej pomocy, ile raczej swobody i wolności, to znaczy uznania
swych praw zwierzchniczych. Ale wyrażeniu to utraciło właściwe swoje znaczenie, i dziś może tylko być brane w znaczeniu,
jakie mu tu nadajemy.

Pojmowany w pierwszem znaczeniu, rozdział bezwzględny jest niedorzeczny i do urzeczywistnienia niemożliwy; gdyż wspólne
w jednym kraju istnienie dwóch społeczności, utworzonych z jednych i tych samych członków, wymaga z konieczności pewnych
między niemi stosunków. I w istocie, obie społeczności: religijna i świecka, posiadają pewne prawa, których się pozbyć
nie mogą, względem jednych i tych samych osób, jak również wzglądem jednych i tych samych przedmiotów, a mianowicie
względem małżeństw, względem pewnych dóbr doczesnych, względem ministrów czci bożej i wychowania młodzieży. A jakże tu
zachować właściwą każdej z tych społeczności miarę? Ponieważ są one obie zwierzchniczymi w odnośnym zakresie, trzeba
przeto koniecznie, aby między nimi zachodziła przyjacielska zgodność a wtedy, albo wszystkim rządzić będzie zasada
jedności, albo też prawo pięści czyli zasada prześladowania. Wszelako w obu tych wypadkach bywają stosunki albo
przyjaźni albo nienawiści pomiędzy Kościołem i państwem, a umysł ludzki nie jest w stanie wymyślić takiego wypadku,
gdzieby żadnej relacyi między obu społecznościami nie było. W przeciwnym razie znaczyłoby to, że w człowieku ciało i
dusza mogę istnieć bez żadnych między sobą relacji. A zatem, frazes o bezwzględnym rozdziale Kościoła od państwa, w
znaczeniu, w jakiem go pojmuję pewni pisarze, jest oczywistą niedorzecznością.

Wyrażenie powyższe, rozumiane w drugiem znaczeniu, z konieczności przypuszcza pewną przewagę państwa nad Kościołem,
pierwiastku doczesnego nad pierwiastkiem duchowym, a tem samem walkę i prześladowanie. Wystarczy tu chwilka
zastanowienia, by czytelnik należycie ocenił tę prawdę.

Boć rzeczywiście, jakiekolwiekby zasady wyznawał rząd jakiś, nie może on być zupełnie obojętny dla zagadnień,
dotyczących rodziny, a tem samem i małżeństwa, rodziny tej będącego podstawą. Kościół znów ze swej strony wyraźnym
przykazaniem bożem jest obowiązany czuwać nad świętością związku małżeńskiego, ustanawiać istotowe jego warunki i sądzić
o sprawach, które się doń odnoszą. Widoczna przeto, że na tym punkcie prawa obie społeczności wzajemnie się schodzą.
Gdyby państwo chciało samo urządzić sprawę małżeństw chrześcijańskich, pozwalać, zabraniać, unieważniać lub rewalidować
małżeństwa, nie troszcząc się bynajmniej o Kościół, stawiałoby w takim razie przeszkody wykonywaniu praw, jakie Kościół
z ustanowienia bożego posiada. Chrześcijanin zaś, podległy dwom prawom wręcz sobie przeciwnym, ujrzałby się zmuszonym do
gwałcenia jednego albo drugiego z tych praw i do narażania tem samem albo swych spraw doczesnych, albo swego wiecznego
zbawienia.

Powtóre, Kościół posiada swych ministrów, czynności których bywają nieraz niezgodne z pewnymi obowiązkami obywatelskimi.
Nie może, naprzykład, szeregować i odpowiednio wychowywać swego duchowieństwa, zakładać i rozszerzać zakonów
religijnych, jeśli jego księża nie są wyjęci z pod obowiązku służby wojskowej. Jest to jego przywilej, jaki posiada z
prawa bożego i z prawa przyrodzonego. Skoro państwo nie szanuje tego przywileju, - a przy systemie rozdziału Kościoła od
państwa nic je do tego poszanowania nie skłania, - wtedy dopuszcza się prawdziwej niesprawiedliwości.

Toż samo powiedzieć trzeba o stosunku obu tych społeczności w przedmiocie chrześcijańskiego wychowania i nauczania
dzieci, w przedmiocie kaznodziejskiego apostołowania, listów pasterskich zakonów, synodów, szkół i t. d.

Społeczność religijna jest tem w ludzkości, czem jest dusza w człowieku; społeczność świecka równa się tu ciału.
Bezwzględny zaś rozdział tych pierwiastków jest śmiercią ciała; bezwględna zaś swoboda jednego z tych pierwiastków
względem drugiego równałaby się najpotworniejszemu panowaniu ciała i przytępieniu duchowej strony człowieka.

Przeciw tym wywodom stawiają bezustannie przykład Stanów Zjednoczonych Ameryki północnej, ale przykład ten niczego nie
dowodzi. W kraju tym bowiem katolicy stanowią jeszcze znaczną mniejszość w porównaniu do całej ludności państwa, a tem
samem mogą się zadowolnić położeniem, które byłoby nieznośnem dla Kościoła, obejmującego większość mieszkańców kraju.
Następnie, jest to próba, trwająca zaledwie pół wieku, gdyż pięćdziesiąt lat temu katolicy nie byli zbyt liczni w
Stanach Zjednoczonych, a zatem, ściśle biorąc, czekać trzeba dłuższego doświadczenia. Prócz tego zauważyć trzeba, że
Kościół ten, pomimo swego pomyślnego rozwoju, nie znajduje się jeszcze w położeniu normalnem; większa część kapłanów,
zakonników i zakonnic dostarcza mu jeszcze Europa. Zresztą system polityczny Stanów Zjednoczonych może się zmienić;
prawa o małżeństwie, o wojskowości, o szkołach, o stowarzyszeniach mogą ulec pewnym ograniczeniom; tym więc sposobem
wolność Kościoła zależy tam od widzimisię kongresu, zmiennego jak w ogóle upodobania tłumów.

Powiadają że biskupi amerykańscy zdają się być z tego stanu rzeczy zadowolnieni. Prawda, na razie - tak; wszak i
missyonarze bywają często zadowolnieni z niniejszej swobody, a Kościół przecież w początkach swoich niczego więcej nie
żądał. Sam nawet system stawiania Kościoła pod prawa ogólne jest już postępem względnie do stanu prześladowania, tego
zaprzeczyć trudno, ale też nic więcej nad to.

