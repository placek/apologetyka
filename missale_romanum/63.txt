Szesnasta Niedziela po Zesłaniu Ducha Świętego

Niedziele po Zesłaniu Ducha Świętego grupowały się pierwotnie dokoła trzech głównych uroczystości: śś. Apostołów Piotra i Pawła (osiem pierwszych), św. Wawrzyńca (od 9 do 15) i św. Cypriana (od 16 do 22). Nie możemy jednak stwierdzić, aby te święta wywarły same jakiś wpływ na ukształtowanie myśli liturgicznej w te niedziele. Dzisiejsza np. rozwija dalej naukę Kościoła o potrzebie i konieczności łaski do zbawienia. Łaska Boża uprzedza, towarzyszy i pobudza do czynu.
Epistoły następnych niedziel są wyjęte z listu do Efezjan (z wyjątkiem 18 niedzieli). W liście tym św. Paweł ujął w harmonijną całość naukę o Ciele Mistycznym Chrystusa i o wnioskach stąd wypływających dla naszego życia nadprzyrodzonego i naturalnego. We wspaniałym hymnie na cześć Boga, Ojca Jezusa Chrystusa, Głowy Kościoła, Apostoł wychwala łaskę i moc Ducha Świętego, który jest mocen uczynić wszystko daleko obficiej, niż prosimy i rozumiemy — wedle mocy, która w nas skutecznie działa. Nauka o łasce jest podstawą do pogłębienia w sobie pokory. O tej cnocie, której jak i cnoty czystości, świat pojąć nie może, Chrystus poucza faryzeuszy po uzdrowieniu opuchłego (symbol pychy). «Ten nigdy jeszcze rozważył dobrze Ewangelii Mistrza, kto nie znalazł w Nim nauczyciela pokory — mówi św. Augustyn. — Kto więc jest najpokorniejszy, ten jest najpierwszy, najdzielniejszy w szkole Chrystusa, który chociaż był najwyższym, chciał być również najpokorniejszym». Do Chrystusa w Eucharystii udajemy się po łaskę pokory: «Tyś mnie, o Boże, uczył od młodości mojej, więc też i na starość aż po wiek sędziwy nie opuszczaj mnie, Boże».

Introit (Ps 85,3; Ps 85,5; Ps 85,1)
Miserere mihi, Domine, quoniam ad te clamavi tota die: quia tu, Domine suavis ac mitis es, et copiosus in misericordia omnibus invocantibus te.
Inclina, Domine, aurem tuam mihi, et exaudi me: quoniam inops, et pauper sum ego. Gloria Patri… Miserere mihi…
Zmiłuj się nade mną, Panie, bo ustawicznie wołam do Ciebie. Tyś Panie dobry i łaskawy, wielce miłosierny dla wszystkich, którzy Cię wzywają.
Nakłoń, Panie ucho swoje i wysłuchaj mnie, bo biedny jestem i nędzny. Chwała Ojcu… Zmiłuj się nade mną…

Kolekta
Tua nos, quaesumus, Domine, gratia semper et praeveniat et sequatur: ac bonis operibus iugiter praestet esse intentos. Per Dominum nostrum…
Prosimy Cię, Panie, niechaj Twa łaska uprzedza nas i towarzyszy nam zawsze, oraz niechaj w nas wzbudzi gorliwość oddawania się dobrym uczynkom. Przez Pana naszego…

Lekcja (Ef 3,13-21)

Graduał (Ps 101,16-17)
Timebunt gentes nomen tuum, Domine, et omnes reges terrae gloriam tuam. Quoniam aedificavit Dominus Sion, et videbitur in maiestate sua.
Uczczą narody Imię Twoje Panie, a królowie ziemscy chwałę Twą uznają. Pan bowiem odbudował Syjon i tam się okaże w swoim majestacie.

Alleluja (Ps 97,1)
Cantate Domino canticum novum: quia mirabilia fecit Dominus. Alleluia.
Śpiewajcie Panu pieśń nową, gdyż Pan dokonał cudów. Alleluja.

Ewangelia (Lk 14,1-11)

Ofertorium (Ps 39,14-15)
Domine, in auxilium meum respice: confundantur et revereantur, qui quaerunt animam meam, ut auferant eam: Domine, in auxilium meum respice.
Panie pospiesz mi z pomocą, niechaj się zawstydzą, którzy szukają mej duszy, aby ją zgubić. Panie pospiesz mi z pomocą.

Sekreta
Munda nos, quaesumus, Domine, sacrificii praesentis effectu: et perfice miseratus in nobis; ut eius mereamur esse participes. Per Dominum nostrum…
Oczyść nas, Panie, działaniem Twej ofiary i w miłosierdziu Twoim spraw, byśmy zasłużyli brać w niej udział. Przez Pana naszego…

Komunia (Ps 70,16-18)
Domine, memorabor iustitiae tuae solius: Deus, docuisti me a iuventute mea: et usque in senectam et senium, Deus, ne derelinquas me.
Wspominać będę sprawiedliwość: Tobie Panie jedynie właściwą. Tyś mnie, Boże, uczył od młodości mojej, więc też i na starość, aż po wiek sędziwy nie opuszczaj mnie, Boże.

Po Komunii
Purifica, quaesumus, Domine mentes nostras benignus, et renova caelestibus sacamentis: ut consequenter et corporum praesens pariter, et futurum capiamus auxilium. Per Dominum nostrum…
Panie, oczyść łaskawie umysły nasze i odnów je niebiańskim Sakramentem, tak żeby i ciała nasze czerpały zeń pomoc na teraz i na przyszłość. Przez Pana naszego…
