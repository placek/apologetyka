Dziewiętnasta Niedziela po Zesłaniu Ducha Świętego

Od osiemnastej niedzieli introity nie są wzięte z psalmów, ale z innych ksiąg Starego Testamentu. Dzisiejszy introit pochodzi zapewne z jakiegoś dawnego tłumaczenia łacińskiego Biblii (Itala), które zaginęło. Był on śpiewany na Mszy w uroczystość męczenników Kosmy i Damiana (27 września).
Kościół dziś przygotowuje nas do przyjścia Chrystusa w dniu ostatecznym. Przypowieść o godach weselnych, którą dziś czytamy w Ewangelii, różni się nieco od innej przypowieści o uczcie, którą czytaliśmy w drugą niedzielę po Zesłaniu Ducha Świętego. O ile tamta tyczyła się uczty Eucharystycznej, o tyle ta zapowiada życie wieczne. Mają one jednak wiele podobieństw, gdyż Eucharystia jest zapowiedzią wiecznego wesela w niebie, bowiem zjednoczenie dusz z Chrystusem w wieczności jest już przepowiedziane, przygotowane i poniekąd rozpoczęte tu na ziemi przez Komunię sakramentalną. Tak do Eucharystii jak i do nieba musimy oprócz wezwania być jeszcze odziani w uroczystą szatę łaski uświęcającej.
«Słusznie miłość — powiada św. Grzegorz w homilii (Jutrznia) — nazywamy szatą godową, gdyż w tę szatę był przyodziany nasz Odkupiciel, gdy przyszedł na ziemię zaślubić Kościół swój święty. A ponieważ z miłości zniżył się do ludzi, przeto postanowił, że właśnie miłość ta ma być szatą godową, którą i dusze winny być odziane, by mogły stanąć przed Nim godnie do zaślubin godowych. W stroju bowiem Syna Bożego muszą się pokazać, muszą przyodziać się w nowego człowieka, który według Boga stworzony „jest w sprawiedliwości i świętości prawdy" (epistoła)».

Introit (Ps 77,1)
Salus populi ego sum, dicit Dominus: de quacumque tribulatione clamaverint ad me, exaudiam eos: et ero illorum Dominus in perpetuum
Attendite, popule meus, legem meam: inclinate aurem vestram in verba oris mei. Gloria Patri… Salus populi…
Jam jest, mówi Pan, zbawienie ludu. W jakimkolwiek ucisku wołać będą, Ja ich wysłucham i będę ich Panem na wieki.
Słuchaj, ludu Mój, nauki Mojej, nakłońcie uszy ku słowom ust moich. Chwała Ojcu… Jam jest…

Kolekta
Omnipotens et misericors Deus, univesa nobis advesantia propitiatus exclude: ut mente et corpore pariter expediti, quae tua sunt, liberis mentibus exsequamur. Per Dominum nostrum…
Wszechmocny, miłosierny Boże, niech Twa łaska wykluczy, cokolwiek nam przeciwne, abyśmy wolni na duszy i ciele mogli wykonać Twą wolę swobodnym umysłem. Przez Pana naszego…

Lekcja (Ef 4,23-28)

Graduał (Ps 140,2)
Dirigatur oratio mea, sicut incensum in conspectu tuo, Domine. Elevatio manuum mearum sacrificium vespertinum.
Niech Ci przyjemną będzie, Panie, moja modlitwa jako woń kadzidła. A wznoszenie rąk moich jako ofiara wieczorna.

Alleluja (Ps 104,1)
Confitemini Domino, et invocate nomen eius: annuntiate inter gentes opera eius, Alleluia.
Chwalcie Pana i wzywajcie Jego imienia, głoście wśród narodów Jego dzieła. Alleluja.

Ewangelia (Mt 22,1-14)

Ofertorium (Ps 137,7)
Si ambulavero in medio tribulationis, vivificabis me, Domine: et super iram inimicorum meorum extendes manum tuam, et salvum me faciet dextera tua.
Kiedy się znajdę w niedoli, Ty mnie pokrzepisz, Panie, na złość mych wrogów wyciągniesz rękę i Twa prawica mnie zbawi.

Sekreta
Haec munera, quaesumus, Domine, quae oculis tuae maiestatis offerimus, salutaria nobis esse concede. Per Dominum nostrum…
Prosimy Cię, Panie, niech nam udzielą zbawienia te dary zaniesione przed oblicze majestatu Twojego. Przez Pana naszego…

Komunia (Ps 118,4-5)
Tu mandasti mandata tua custodiri nimis: utinam dirigantur viae meae, ad custodiendas iustificationes tuas.
Tyś na to wydał swoje rozkazy, by je spełniano sumiennie. Oby to wszystkie me czyny zdążały do zachowania Twych ustaw.

Po Komunii
Tua nos, Domine, medicinalis operatio, et a nostris perversitatibus clementer expediat, et tuis semper faciat inhaerere mandatis. Per Dominum nostrum…
Panie, łaski Twej zbawienne działanie niechaj nas uwolni od złych skłonności i sprawi, byśmy zawsze strzegli przykazań Twoich. Przez Pana naszego…
