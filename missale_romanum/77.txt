Uroczystość Wszystkich Świętych

W dniu dzisiejszym Kościół stawia nam przed oczy cudowny widok nieba, gdzie ze św. Janem ukazuje nam dwanaście tysięcy pieczętowanych (dwanaście uchodzi za liczbę doskonałą) ze wszystkich pokoleń Izraelskich i rzeszę wielką, której nikt przeliczyć nie może, ze wszelkiego narodu, pokolenia i języka, stojącą przed tronem i przed Barankiem w szatach białych z palmami w ręku (Ep.) Do tego triumfalnego orszaku, jak mówi Hymn Nieszporny, należy Chrystus, Najświętsza Maryja Panna, błogosławione zastępy Aniołów podzielone na dziewięć chórów, Apostołowie, Prorocy, Męczennicy w purpurze krwi swojej, Wyznawcy w szatach białych i zastęp czystych Dziewic. Należą do niego rzeczywiście ci wszyscy, którzy na ziemi nie byli przywiązani do dóbr doczesnych, cisi, płaczący, sprawiedliwi, miłosierni, czyści, pokój czyniący i cierpiący prześladowanie dla Imienia Jezusowego (Ew.)

Introit (Ps 32, 1)
Gaudeamus omnes in Domino, diem festum celebrantes sub honore Sanctorum omnium: de quorum solemnitate gaudent Angeli, et collaudant Filium Dei.
Exsultate, iusti, in Domino: rectos decet collaudatio. Gloria Patri… Gaudeamus omnes…
Weselmy się wszyscy w Panu, obchodząc dzień uroczysty dla uczczenia wszystkich Świętych. Z ich uroczystości radują się Aniołowie i wychwalają Syna Bożego.
Śpiewajcie Panu sprawiedliwi: sławienie Boga przystoi zbożnym. Chwała Ojcu… Weselmy się wszyscy…

Kolekta
Omnipotens sempiterne Deus, qui nos omnium Sanctorum tuorum merita sub una tribuisti celebritate venerari: quaesumus; ut desideratam nobis tuae propitiationis abundantiam, multiplicatis intercessoribus, largiaris. Per Dominum nostrum…
Wszechmogący wieczny Boże! Dozwalasz wspólną uroczystością czcić zasługi wszystkich Świętych swoich: prosimy Cię przeto, abyś nam udzielał tym obfitszych łask upragnionego zmiłowania swego, im liczniejszych mamy pośredników. Przez Pana naszego…

Lekcja (Ap 7, 2-12)
I ujrzałem innego anioła, wstępującego od wschodu słońca, mającego pieczęć Boga żywego. Zawołał on donośnym głosem do czterech aniołów, którym dano moc wyrządzić szkodę ziemi i morzu: Nie wyrządzajcie szkody ziemi ni morzu, ni drzewom, aż opieczętujemy na czołach sługi Boga naszego. I usłyszałem liczbę opieczętowanych: sto czterdzieści cztery tysiące opieczętowanych ze wszystkich pokoleń synów Izraela: z pokolenia Judy dwanaście tysięcy opieczętowanych, z pokolenia Rubena dwanaście tysięcy, z pokolenia Gada dwanaście tysięcy, z pokolenia Asera dwanaście tysięcy, z pokolenia Neftalego dwanaście tysięcy, z pokolenia Manassesa dwanaście tysięcy, z pokolenia Symeona dwanaście tysięcy, z pokolenia Lewiego dwanaście tysięcy, z pokolenia Issachara dwanaście tysięcy, z pokolenia Zabulona dwanaście tysięcy, z pokolenia Józefa dwanaście tysięcy, z pokolenia Beniamina dwanaście tysięcy opieczętowanych. Potem ujrzałem: a oto wielki tłum, którego nie mógł nikt policzyć, z każdego narodu i wszystkich pokoleń, ludów i języków, stojący przed tronem i przed Barankiem. Odziani są w białe szaty, a w ręku ich palmy. I głosem donośnym tak wołają: Zbawienie u Boga naszego, Zasiadającego na tronie i u Baranka. A wszyscy aniołowie stanęli wokół tronu i Starców, i czworga Zwierząt, i na oblicza swe padli przed tronem, i pokłon oddali Bogu, mówiąc: Amen. Błogosławieństwo i chwała, i mądrość, i dziękczynienie, i cześć, i moc, i potęga Bogu naszemu na wieki wieków! Amen.

Graduał (Ps 33, 10.11)
Timete Dominum, omnes Sancti eius: quoniam nihil deest timentibus eum. Inquirentes autem Dominum, non deficient omni bono.
Pana się bójcie wszyscy Święci Jego, bo niczego nie brak tym, którzy się Go boją. A szukającym Pana nie braknie żadnego dobra.

Alleluja (Mt 11, 28)
Venite ad me omnes, qui laboratis, et onerasti estis: et ego reficiam vos. Alleluia.
Pójdźcie do Mnie wszyscy, którzy pracujecie i uginacie się pod ciężarem, a Ja was pokrzepię. Alleluja.

Ewangelia (Mt 5, 1-12)
Jezus, widząc tłumy, wyszedł na górę. A gdy usiadł, przystąpili do Niego Jego uczniowie. Wtedy otworzył swoje usta i nauczał ich tymi słowami: Błogosławieni ubodzy w duchu, albowiem do nich należy królestwo niebieskie. Błogosławieni, którzy się smucą, albowiem oni będą pocieszeni. Błogosławieni cisi, albowiem oni na własność posiądą ziemię. Błogosławieni, którzy łakną i pragną sprawiedliwości, albowiem oni będą nasyceni. Błogosławieni miłosierni, albowiem oni miłosierdzia dostąpią. Błogosławieni czystego serca, albowiem oni Boga oglądać będą. Błogosławieni, którzy wprowadzają pokój, albowiem oni będą nazwani synami Bożymi. Błogosławieni, którzy cierpią prześladowanie dla sprawiedliwości, albowiem do nich należy królestwo niebieskie. Błogosławieni jesteście, gdy /ludzie/ wam urągają i prześladują was, i gdy z mego powodu mówią kłamliwie wszystko złe na was. Cieszcie się i radujcie, albowiem wasza nagroda wielka jest w niebie. Tak bowiem prześladowali proroków, którzy byli przed wami.

Ofertorium (Mdr 3, 1-2.3)
Iustorum animae in manu Dei sunt, et non tanget illos tormentum malitiae: visi sunt oculis insipientium mori: illi autem sunt in pace, alleluia.
Dusze sprawiedliwych są w ręku Bogu i tortury złośników ich nie dosięgną. Oczom głupich się zdało, że pomarli na zawsze, a oni żyją w pokoju, alleluja.

Sekreta
Munera tibi, Domine, nostrae devotionis offerimus: quae et pro cunctorum tibi grata sint honore iustorum, et nobis salutaria, te miserante reddantur. Per Dominum nostrum…
Składamy Ci, Panie, daninę służby naszej, niechaj miłą Ci będzie ku chwale Twoich sprawiedliwych, a dzięki miłosierdziu Twemu niech nam posłuży ku zbawieniu. Przez Pana naszego…

Komunia (Mt 5, 8-10)
Beati mundo corde, quoniam ipsi Deum videbunt: beati pacifici, quoniam Filii Dei vocabuntur: beati qui persecutionem patiuntur propter iustitiam, quoniam ipsorum est regnum caelorum.
Błogosławieni czystego serca, albowiem oni Boga oglądać będą. Błogosławieni pokój czyniący, albowiem synami Bożymi nazwani będą. Błogosławieni, którzy prześladowanie cierpią dla sprawiedliwości, albowiem ich jest królestwo niebieskie.

Po Komunii
Da, quaesumus, Domine, fidelibus populis omnium Sanctorum semper veneratione laetari: et eorum perpetua supplicatione muniri. Per Dominum nostrum…
Racz sprawić, o Panie, aby lud wierny czcząc wszystkich Świętych doznawał zawsze pociechy oraz pomocy za nieustannym ich wstawiennictwem. Przez Pana naszego…
