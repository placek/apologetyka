Wniebowzięcie Najświętszej Maryi Panny

Uroczystość Wniebowzięcia jest największym i bodaj najstarszym świętem Matki Boskiej. Fakt Wniebowzięcia jest największym triumfem Maryi i ukoronowaniem wszystkich Jej przywilejów.
„Maryja — pisze papież Pius XII, ogłaszając ten dogmat 1.XI.1950 r. w Bulli Munificentissimus Deus — dzięki osobliwemu przywilejowi Niepokalanego swego poczęcia zwyciężyła grzech i dlatego nie była podległa owemu prawu pozostawania w stanie rozkładu grobowego i nie miała powinności wyczekiwania na odkupienie swego ciała aż do końca czasów”. Maryja jest Nową Ewą, najściślej złączona z Nowym Adamem w Jego dziele Odkupienia i w Jego zwycięstwie nad grzechem i nad śmiercią (ofert.) Matka Najświętsza została wywyższona nie tylko dla swego szczęścia, ale również i dla naszego pożytku, abyśmy za Jej wstawiennictwem już tu na ziemi sercem przebywali w niebie, a po śmierci mogli brać udział w Jej chwale (modlitwa, sekreta, pokomunia).
Epistoła stosuje do Maryi przepyszny kantyk triumfalny o Judycie, która rozgromiła wrogów narodu wybranego. Ewangelia przytacza pieśń chwały, Magnificat, którą Wniebowzięta śpiewa w niebie wraz z całym Kościołem.
Ponieważ na połowę sierpnia przypada koniec żniw, dlatego w to święto poświęca się w kościele zioła i kłosy zboża. Poświęcenie to znane było już w IX wieku, i w Polsce do czasów obecnych dokonywane.

Introit (Ap 12,1; Ps 97,1)
Signum magnum apparuit in caelo: mulier amicta sole, et luna sub pedibus eius, et in capite eius corona stellarum duodecim.
Cantate Domino canticum novum: quia mirabilia fecit. Gloria Patri… Signum magnum…
Znak wielki ukazał się na niebie: Niewiasta obleczona w słońce i księżyc u jej stóp, a na jej głowie korona z gwiazd dwunastu.
Śpiewajcie Panu pieśń nową, gdyż dokonał cudów. Chwała Ojcu… Znak wielki…

Kolekta
Omnipotens sempiterne Deus, qui immaculatam Virginem Mariam, Filii tui Genetricem, corpore et anima ad cealestem gloriam assumpsisti: concede, quaesumus; ut, ad supernam semper intenti, ipsius gloriae mereamur esse consortes. Per eundem Dominum nostrum…
Wszechmocny, wiekuisty Boże, Tyś wziął Niepokalaną Dziewicę Maryję Matkę Syna Twego, wraz z ciałem i dusza do chwały niebieskiej, spraw, prosimy Cię, abyśmy zwracając się nieustannie ku sprawom nadziemskim, godni byli wziąć udział w jej chwale. Przez tegoż Pana naszego…

Lekcja (Jdt 13,22-25; Jdt 13,15; Jdt 13,10)
Ubłogosławił Cię Pan w mocy swojej, iż przez Cię wniwecz obrócił nieprzyjaciół naszych. Błogosławionaś Ty, Córko od Pana, Boga wysokiego, nad wszystkie niewiasty na ziemi. Błogosławiony Pan, który stworzył niebo i ziemię, który Cię skierował na uderzenie w głowę hetmana nieprzyjaciół naszych. Bo tak dziś Imię Twoje uwielbił, że nie odejdzie chwała Twoja z ust ludzi, którzy będą pamiętać na moc Pańską wiecznie, iżeś dla nich nie przepuściła duszy Twej dla ucisku i utrapienia narodu Twego, aleś zabieżała upadowi przed oczyma Boga Naszego. Tyś sława Jeruzalem. Tyś wesele Izraela, Tyś cześć ludu naszego.

Graduał (Ps 44,11-12; Ps 44,14)
Audi, filia, et vide, et inclina aurem tuam, et concupiscet rex pulchritudinem tuam. Tota decora ingreditur filia Regis, texturae aurae sunt amictus eius.
Słuchaj córko, a patrz, nakłaniaj ucho, a rozmiłuje się Król w piękności twojej. Przepychem lśniąca wchodzi córka królewska, Jej szata złotem przetykana.

Alleluja
Assumpta est Maria in caelum: gaudet exercitus Angelorum. Alleluia.
Wzięta jest Maryja do nieba, radują się zastępy Aniołów. Alleluja.

Ewangelia (Lk 1,41-50)
Gdy Elżbieta usłyszała pozdrowienie Maryi, poruszyło się dzieciątko w jej łonie, a Duch Święty napełnił Elżbietę. Wydała ona okrzyk i powiedziała: Błogosławiona jesteś między niewiastami i błogosławiony jest owoc Twojego łona. A skądże mi to, że Matka mojego Pana przychodzi do mnie? Oto, skoro głos Twego pozdrowienia zabrzmiał w moich uszach, poruszyło się z radości dzieciątko w moim łonie. Błogosławiona jesteś, któraś uwierzyła, że spełnią się słowa powiedziane Ci od Pana. Wtedy Maryja rzekła: Wielbi dusza moja Pana, i raduje się duch mój w Bogu, moim Zbawcy. Bo wejrzał na uniżenie Służebnicy swojej. Oto bowiem błogosławić mnie będą odtąd wszystkie pokolenia, gdyż wielkie rzeczy uczynił mi Wszechmocny. Święte jest Jego imię - a swoje miłosierdzie na pokolenia i pokolenia [zachowuje] dla tych, co się Go boją.

Ofertorium (Rdz 3,15)
Inimicitias ponam inter te et Mulierem, et semen tuum et Semen illius.
Położę nieprzyjaźń między Tobą a Niewiastą, i między potomstwem twoim, a Potomstwem jej.

Sekreta
Ascendat ad te, Domine, nostrae devotionis oblatio, et, beatissima Virginae Maria in caelum assumpta intercedente, corda nostra, caritatis igne succensa, ad te iugiter adspirent. Per Dominum nostrum…
Pobożna ofiara nasza niechaj wstąpi do Ciebie, Panie, a za wstawiennictwem Błogosławionej Dziewicy Maryi Wniebowziętej, niechaj serca nasze, ogniem miłości rozpalone dążą nieustannie ku Tobie. Przez Pana naszego…

Komunia (Lk 1,48-49)
Beatam me dicent omnes generationes, quia fecit mihi magna qui potens est.
Błogosławioną zwać mnie będą, wszystkie narody, albowiem uczynił mi wielkie rzeczy ten, który możny jest.

Po Komunii
Sumptis, Domine, salutaribus sacramentis: da quaesumus; ut, meritis et intercessione beate Virginis Mariae in caelum assumptae, ad resurectionis gloriam perducamur. Per Dominum nostrum…
Po spożyciu zbawczego sakramentu, prosimy Cię, Panie, spraw, byśmy przez zasługi i wstawiennictwo Błogosławionej Dziewicy Maryi Wniebowziętej, doprowadzeni zostali do chwały zmartwychwstania. Przez Pana naszego…
