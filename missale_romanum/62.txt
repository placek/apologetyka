Piętnasta Niedziela po Zesłaniu Ducha Świętego

Jedną z prawd, które liturgia chętnie podkreśla, zwłaszcza w okresie po Zesłaniu Ducha Świętego, jest konieczność łaski do zbawienia. Z pomocą łaski uprzedzającej człowiek usposabia się do usprawiedliwienia przez łaskę uświęcającą, tak, iż zbawienie człowieka od samego początku jest dziełem Boga. Ta nauka, którą na podstawie Ewangelii rozwinął św. Paweł, a później bronił przeciw Pelagianom św. Augustyn († 430) odezwała się również szerokim echem w liturgii. List do Galatów, który dalej dziś czytamy, jest właśnie wykładem o wyższości łaski nad prawem i o jej konieczności: «Jeśli kto mniema, że jest czymś, gdy niczym jest, sam siebie zwodzi». Rozumie się samo przez się, że człowiek musi to życie z ducha okazać w uczynkach. Wyższe życie łaski, które jest w człowieku, musi wydawać owoce, a wewnętrzne szlachectwo jego duszy musi się objawić odpowiednim postępowaniem na zewnątrz. Tę rolę i konieczność łaski wybitnie podkreślają dzisiejsza modlitwa i Pokomunia. Źródłem łaski jest dla nas Chrystus Zmartwychwstały, który przywraca życie umarłym. Chrystus wyswabadza nas od śmierci grzechowej, podobnie jak wybawił młodzieńca z Naim od śmierci ciała (Ewangelia).
Boski Zbawiciel daje się wzruszyć łzami bólu Matki naszej Kościoła, płaczącej nad grzesznikami, jak dał się wzruszyć widokiem wdowy z Naim, płaczącej nad synem. To, o czym liturgia poucza nas w tych tekstach, dokonuje się stale w tajemnicy ołtarza. Ten Chrystus umiera i zmartwychwstaje i rozdaje nam chleb, który jest «życiem świata» (Komunia). Był dawniej zwyczaj w liturgii, że diakon wzywał wiernych do komunii tymi słowy: «Zbudź się, który śpisz i powstań z martwych, a oświeci cię Chrystus» (Ef 5, 14).

Introit (Ps 85,1.2-3; Ps 85, 4)
Inclina, Domine, aurem tuam ad me, et axaudi me: salvum fac servum tuum, Deus meus, sperantem in te: miserere mihi, Domine, quoniam ad te clamavi tota die.
Laetifica animam servi tui: quia ad te Domine, animam meam levavi. Gloria Patri… Inclina, Domine…
Nakłoń, Panie, ucho swoje i wysłuchaj mnie; ratuj, Boże, sługę swego, który Ci ufał. Zmiłuj się nade mną, Panie, bo ustawicznie wołam do Ciebie.
Pociesz, Panie, sługę swego, gdyż serce moje do Ciebie wznoszę. Chwała Ojcu… Nakłoń, Panie…

Kolekta
Ecclesiam tuam, Domine, miseratio continuata mundet et muniat: et quia sine te non potest salva consistere; tuo semper munere gubernetur. Per Dominum nostrum…
Niechaj miłosierdzie Twoje oczyszcza i wzmacnia nieustannie Twój Kościół, Panie! A że bez Ciebie bezpiecznym ostać nie może, rządź nim z daru łaski Twojej. Przez Pana naszego…

Lekcja (Ga 5,25-26; 6,1-10)

Graduał (Ps 91, 2-3)
Bonum est confiteri Domino: et psallere nomini tuo, Altissime. Ad annuntiandum mane misericordiam tuam, et veritatem tuam per noctem.
Błogo jest chwalić Pana i wielbić pieśnią Imię Twe, Najwyższy. Głosić od rana Twoją łaskawość i wierność Twoją wśród nocy.

Alleluja (Ps 94, 3)
Quoniam Deus magnus Dominus, et Rex magnus super omnem terram. Alleluia.
Gdyż Bogiem wielkim jest Pan i królem wielkim nad całą ziemią. Alleluja.

Ewangelia (Łk 7, 11-16)

Ofertorium (Ps 39, 2.3.4)
Expectans exspectavi Dominum, et respexit me: et exaudivit deprecationem meam: et immisit in os meum canticum novum, hymnum Deo nostro.
Z tęsknotą czekałem Pana i skłonił się ku mnie, i wysłuchał me modły. I tak znów włożył w me usta pieśń nową, hymn dziękczynienia Bogu naszemu.

Sekreta
Tua nos, Domine, sacramenta custodiant: et contra diabolicos semper tueantur incursus. Per Dominum nostrum…
Panie, niechaj Twe Sakramenta nas chronią i bronią od napaści szatańskiej. Przez Pana naszego…

Komunia (J 6, 52)
Panis, quem ego dedero, caro mea est pro saeculi vita.
Chleb, który Ja daję, jest Ciałem moim za żywot świata.

Po Komunii
Mentes nostras, et corpora possideat, quaesumus, Domine, doni caelestis operatio: ut non noster sensus in nobis, sed iugiter eius praeveniat et fectus. Per Dominum nostrum…
Prosimy Cię Panie, niechaj zawładnie duszą i ciałem naszym działanie Twego daru z nieba i niechaj nie zmysły nasze ale jego skuteczna moc w nas przeważa. Przez Pana naszego…
