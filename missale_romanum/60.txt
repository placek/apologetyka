Trzynasta Niedziela po Zesłaniu Ducha Świętego

Duch Święty wstępując do duszy wlewa w nią nadto całą obfitość cnót. Przez trzy cnoty — wiarę, nadzieję i miłość — dusza łączy się ściśle w myślach i pragnieniach z Bogiem. Cnót tych udziela Duch Święty jakby w stanie zarodka, a człowiek musi z nimi współdziałać i rozwijać je. Prośbę o wzrost tych cnót zawiera dzisiejsza Kolekta, a Chrystus spełni ją w Komunii, gdy przyjdzie dać nam wszystkie rozkosze i słodycze wszelkiego smaku. W Lekcji, jednej z trudniejszych z całego Nowego Testamentu, czytamy z kolei list do Galatów. Św. Paweł dowodzi, że samo prawo Mojżeszowe nie mogło dać świętości duszom, gdyż już nawet w Starym Zakonie Abrahama uświęcało nie tyle prawo, ile wiara w Mesjasza. Toteż każdy, który wejdzie do Kościoła i pokłada wiarę w zasługach męki Chrystusowej będzie zbawiony. Boski Zbawiciel uzdrawia wszystkich trędowatych, którzy się do Niego uciekają. «Wstań i idź», rzekł Jezus do Samarytanina, «bo wiara twoja ciebie uzdrowiła». Podobnie Jezus przez swój Kościół przywraca zdrowie duszom tych, którzy przychodzą do Niego.

Introit (Ps 73, 20.19.23; Ps 73, 1)
Respice, Domine, in testamentum tuum, et animas pauperum tuorum, ne derelinquas in finem: exsurge, Domine, et iudica causam tuam, et ne obliviscaris voces quaerentium te.
Ut quid, Deus, repulisti in finem: iratus est furor tuus super oves pascuae tuae? Gloria patri… Respice, Domine…
Wejrzyj, Panie, na swoje przymierze, a o uciśnionych swoich nie zapominaj całkiem. Powstań, o Boże, broń sprawy swojej, pomnij na wołanie szukających Ciebie.
Czemu, o Boże, całkiem nas opuszczasz i gniew Twój się sroży na owce Twego pastwiska? Chwała Ojcu… Wejrzyj, Panie…

Kolekta
Omnipotens sempiterne Deus, da nobis fidei, spei, et caritatis augmentum: et, ut mereamur assequi quod promittis, fac nos amare quod praecipis. Per Dominum nostrum…
Wszechmocny, wiekuisty Boże, daj nam wzrost wiary, nadziei i miłości; byśmy zaś wysłużyli sobie to, co obiecujesz, daj nam kochać, co rozkazujesz. Przez Pana naszego…

Lekcja (Ga 3, 16-22)

Graduał (Ps 73, 20.19.22)
Respice, Domine, in testamentum tuum: et animas pauperum tuorum ne obliviscaris in finem: exsurge, Domine, et iudica causam tuam: memor esto opprobrii servorum tuorum.
Wejrzyj, Panie, na swoje przymierze, a o uciśnionych swoich nie zapominaj całkiem. Powstań o Boże, broń sprawy Twojej, pamiętaj o znieważeniu sług Twoich.

Alleluja (Ps 89, 1)
Domine, refugium factus es nobis a generatione, et progenie. Alleluia.
Panie, Tyś był ucieczką naszą po wszystkie czasy. Alleluja.

Ewangelia (Łk 17, 11-19)
Ofertorium (Ps 30, 15-16)
In te speravi, Domine; dixi: Tu es Deus meus, in manibus tuis tempora mea.
W Tobie, o Panie, pokładam nadzieję. Tyś Bogiem moim - oświadczam - losy moje w rękach Twoich.

Sekreta
Propitiare, Domine, populo tuo, propitiare muneribus: ut, hac oblatione placatus, et indulgentiam nobis tribuas et postulata concedas. Per Dominum nostrum…
Daj się przebłagać Panie ludowi Twemu, daj się przebłagać darami, a przejednany tą ofiarą, udziel nam odpuszczenia i przychyl się do próśb naszych. Przez Pana naszego…

Komunia (Mdr 16, 20)
Panem de caelo dedisti nobis, Domine, habentem omne delectamentum, et omnem saporem suavitatis.
Dałeś nam, Panie, chleb z nieba, mający w sobie wszystkie rozkosze i słodycze wszelkiego smaku.

Po Komunii
Sumptis, Domine, caelestibus sacramentis: ad redemptionis aeterne, quaesumus, proficiamus augmentum. Per Dominum nostrum…
Po spożyciu Sakramentu, prosimy Cię Panie, byśmy coraz wyżej postępowali na drodze wiecznego odkupienia. Przez Pana naszego…
