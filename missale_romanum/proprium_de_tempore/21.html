<html>
  <head>
    <meta charset="utf-8">
    <meta name="viewport" content="width=device-width, initial-scale=1">
    <link rel="stylesheet" type="text/css" href="../../assets/styles/normalize.css">
    <link rel="stylesheet" type="text/css" href="../../assets/styles/main.css">
    <link rel="stylesheet" type="text/css" href="../../assets/styles/colors.css">
    <link rel="stylesheet" type="text/css" href="../../assets/styles/missa.css">
    <title>
      Niedziela Siedemdziesiątnicy
    </title>
    <script src="../../assets/js/main.js"></script>
  </head>

  <body>
    <nav>
      <ul>
        <li><a href="../../index.html">†</a></li>
        <li><a href="../../katechizm.html">Katechizm</a></li>
        <li><a href="../../dogmatyka.html">Dogmatyka katolicka</a></li>
        <li><a href="../../tomizm.html">Tomizm</a></li>
        <li><a href="../../biblia.html">Pismo Święte</a></li>
        <li><a href="../../msza.html">Msza Święta</a></li>
        <li><a href="../../articles.html">Artykuły</a></li>
        <li><a href="../../dic.html">Mistycyzm</a></li>
      </ul>
    </nav>

    <article>
      <header>
        <h1>
          Niedziela Siedemdziesiątnicy
        </h1>
      </header>

      <p>
      Modlitwy i śpiewy trzech niedziel Przedpościa pochodzą z lat przełomowych między VI, a VII wiekiem, kiedy to najazdy barbarzyńców, trzęsienia ziemi i «czarna śmierć» zdawały się grozić zagładą Rzymowi i kulturze chrześcijańskiej. Odzwierciedlają one dokładnie beznadziejny stan, w jakim się znajduje człowiek pozbawiony łaski uświęcającej. Wstrząsającymi słowami wypowiada tę prawdę w jutrzni św. Augustyn: «Potomstwo swoje, które Adam grzechem osobiście zatruł niejako w zarodku, wciągnął także w sidła śmierci i potępienia. A to w ten sposób, że wszyscy, którzy z niego pochodzą, ściągają na siebie grzech dziedziczny. Tak tedy stała sprawa z ludzkością: cała ta skazana na potępienie masa rodzaju ludzkiego, pogrążona w złu, nurzała się w nim i miotała, spadając w coraz głębszą otchłań zła, ponosząc zasłużoną karę wraz z grzeszną częścią aniołów za bunt przeciw Bogu». Ale Bóg nie pozostawił człowieka w tym stanie, lecz szedł naprzeciw, jak ów gospodarz z Ewangelii, aby mu objawić swą naukę i wolę, i powołać do pracy w swej winnicy. Winnica oznacza Kościół, do którego wszyscy są powołani od pierwszej chwili stworzenia. «Ranek — mówi św. Grzegorz w jutrzni — odpowiada epoce, która rozciąga się od Adama do Noego, trzecia godzina to czas od Noego do Abrahama, szósta godzina — od Abrahama do Mojżesza, dziewiąta — od Mojżesza do Chrystusa Pana, godzina jedenasta to godzina powołania pogan».
      </p>
      <p>
      W świetle dzisiejszego rozważania o grzechu i powołaniu Bożym, możemy zrozumieć wielkość Dzieła Odkupienia i tajemnicy Wielkanocnej, do której się przygotowujemy. Naszą odpowiedzią na wołanie Boże będzie usilna praca, aby «z drżeniem i bojaźnią o zbawienie się troszczyć» (Flp 2,12) i tak biec, aby osiągnąć nieskazitelny wieniec nagrody (Lekcja). W tej walce zachętą nam będzie przykład wielkiego diakona, św. Wawrzyńca, w którego bazylice rozpoczynamy okres wielkanocny; siłą zaś i podporą będzie Eucharystia, w której Bóg «rozjaśni oblicze swoje nad sługą swoim» (Komunia).
      </p>

      <h4>
        Introit (Ps 17,5-7; Ps 17,2-3)
      </h4>
      <table>
        <tr>
          <td>
            Circumdederunt me gemitus mortis, dolores inferni circumdederunt me: et in tribulatione mea invocavi Dominum, et exaudivit de templo sancto suo vocem meam.
          </td>
          <td>
            Ogarnęły mnie boleści śmierci: boleści piekielne otoczyły mnie. I w mojej niedoli wzywałem Pana, a On usłyszał głos mój ze świątyni swojej.
          </td>
        </tr>
        <tr>
          <td>
            Diligam te, Domine, fortitudo mea: Dominus firmamentum meum, et refugium meum, et liberator meus. Gloria Patri… Circumdederunt me…
          </td>
          <td>
            Kocham Cię, o Panie, mocy moja, Pan twierdzą i ucieczką moją, On moim wybawicielem. Chwała Ojcu… Ogarnęły mnie…
          </td>
        </tr>
      </table>

      <h4>
        Kolekta
      </h4>
      <table>
        <tr>
          <td>
            Preces populi tui, quaesumus, Domine, clementer exaudi: ut qui iuste pro peccatis nostris affligimur, pro tui nominis gloria misericorditer liberemur. Per Dominum nostrum…
          </td>
          <td>
            Wysłuchaj łaskawie, prosimy Cię, Panie, modlitwy ludu Twojego, abyśmy którzy słusznie cierpimy za grzechy nasze, miłościwie zostali wybawieni dla chwały Imienia Twojego. Przez Pana naszego…
          </td>
        </tr>
      </table>

      <h4>
        Lekcja (1Kor 9,24-27; 1Kor 10,1-5)
      </h4>

      <h4>
        Graduał (Ps 9,10-11; Ps 9,19-20)
      </h4>
      <table>
        <tr>
          <td>
            Adiutor in opportunitatibus, in tribulatione: sperent in te, qui noverunt te: quoniam non derelinquis quaerentes te, Domine. Quoniam non in finem oblivio erit pauperis: patientia pauperum non peribit in aeternum: exsurge, Domine, non praevaleat homo.
          </td>
          <td>
            Tyś pewną ostoją w czasach niedoli, Tobie ufać winni wszyscy wyznawcy Twoi, bo nie opuszczasz, Panie, szukających Ciebie. Nie zawsze będzie w opuszczeniu biedny, cierpliwość biednych nie zginie na wieki. Powstań, o Panie, niech się nie zuchwali śmiertelnik.
          </td>
        </tr>
      </table>

      <h4>
        Traktus (Ps 129,1-4)
      </h4>
      <table>
        <tr>
          <td>
            De profundis clamavi ad te, Domine: Domine, exaudi vocem meam. Fiant aures tuae intendentes in orationem servi tui. Si iniquitates observaveris, Domine: Domine, quis sustinebit? Quia apud te propitiatio est, et propter legem tuam sustinui te, Domine.
          </td>
          <td>
            Z głębokości wołam do Ciebie, Panie: Panie, wysłuchaj głosu mego. Niech się nachylą uszy Twoje na modlitwę sługi twego. Jeżeli pamiętać będziesz nieprawości, Panie, Panie, któż się ostoi? Ale u Ciebie jest przebaczenie i wedle obietnic Twoich czekam Twej łaski, o Panie.
          </td>
        </tr>
      </table>

      <h4>
        Ewangelia (Mt 20,1-16)
      </h4>

      <h4>
        Ofertorium (Ps 91,2)
      </h4>
      <table>
        <tr>
          <td>
            Bonum est confiteri Domino, et psallere nomini tuo, Altissime.
          </td>
          <td>
            Błogo jest wychwalać Pana i wielbić pieśnią Imię twe, o Najwyższy!
          </td>
        </tr>
      </table>

      <h4>
        Sekreta
      </h4>
      <table>
        <tr>
          <td>
            Muneribus nostris, quaesaemus, Domine, precibusque susceptis: et caelestibus nos munda mysteriis, et clementer exaudi. Per Dominum nostrum…
          </td>
          <td>
            Przyjmij, o Panie, dary i modlitwy nasze, oczyść nas mocą niebiańskich Tajemnic i racz nas łaskawie wysłuchać. Przez Pana naszego…
          </td>
        </tr>
      </table>

      <h4>
        Komunia (Ps 30,17-18)
      </h4>
      <table>
        <tr>
          <td>
            Illumina faciem tuam super servum tuum, et salvum me fac in tua misericordia: Domine, non confundar, quoniam invocavi te.
          </td>
          <td>
            Rozjaśnij Oblicze nad sługą swoim i ratuj mnie w swoim miłosierdziu, zawstydzony nie będę, gdyż Ciebie wzywałem.
          </td>
        </tr>
      </table>

      <h4>
        Po Komunii
      </h4>
      <table>
        <tr>
          <td>
            Fideles tui, Deus, per tua dona firmentur: ut eadem et percipiendo requirant, et quaerendo sine fine percipiant. Per Dominum nostrum…
          </td>
          <td>
            Wiernych Twoich, o Panie, umocnij darami Twoimi, aby przyjmując je, ustawicznie ich pragnęli, a pragnąc nieustannie się nimi posilali. Przez Pana naszego…
          </td>
        </tr>
      </table>
    </article>
    <footer>
      <img src="../../assets/logo.png"/>
    </footer>
    <script>
      S.links('p, h4', '../../biblia');
    </script>
  </body>
</html>
