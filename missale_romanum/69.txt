Dwudziesta druga Niedziela po Zesłaniu Ducha Świętego

Myśl o rzeczach ostatecznych nie opuszcza nas w miarę jak się zbliżamy do końca roku kościelnego. Introit jest poważny, ale pełen nadziei — bo sprawiedliwość Boża przedziwnie się łączy z Jego miłosierdziem.
Dziś i w następne niedziele czytamy List do Filipian. Ze wszystkich listów jest to ten, który najlepiej odsłania czułe serce Pawła i jego miłość dla ukochanych swych uczniów i przyjaciół. List ten również wspomina «dzień Chrystusa», którego każdy uczeń Jezusa oczekuje z radością i bojaźnią. Ewangelia przenosi nas w ostatnie dni ziemskiego życia Pana Jezusa. Żydzi pozostający pod panowaniem Rzymian byli zmuszeni płacić podatek Cezarom. Ciężar ten był im tym wstrętniejszy, że sprzeciwiał się obietnicy panowania Izraela nad światem, która wedle ich mniemania, była im dana. Jaką odpowiedź da Boski Mistrz faryzeuszom? — Jeżeli rozkaże, by płacili Rzymianom, wzburzy przeciwko sobie ludność, jeżeli zaś nie każe płacić, źle usposobi do siebie władze rzymskie i Herodian.
Zdawało się nieprzyjaciołom Chrystusa, że wreszcie nadeszła godzina, w której będą mogli Go schwytać i uwięzić. Ale Zbawiciel nie daje się podejść: «Czyj to wizerunek i napis? Mówią mu: Cesarski». Rzeczywiście w celu zapłacenia podatku trzeba było zmienić monetę krajową na rzymską z wizerunkiem cesarza. Jezus zmusza faryzeuszów, by sami dali sobie odpowiedź. Jeśliście nabyli monetę z wizerunkiem cesarskim, to musieliście mieć zamiar zapłacenia podatku. «Oddajcież tedy, co jest cesarskiego, cesarzowi». Mistrz dopełnia nauki, mówiąc: «Oddajcie, co Boskiego, Bogu» - bo dusza ludzka stworzona na obraz swojego Stwórcy, winna Mu spłacić dług czci i posłuszeństwa.
Św. Paweł w liście do Rzymian (Rz 13,7) podobnie tłumaczy: «Oddawajcie tedy wszystkim coście powinni. Komu podatek, podatek; komu cło, cło; komu bojaźń, bojaźń; komu cześć, cześć. Nie bądźcie nikomu nic winni, jedno abyście się społem miłowali».

Introit (Ps 129,3-4; Ps 129,1-2)
Si iniquitates observaveris, Domine, Domine, quis sustinebit? quia apud te propitiatio est, Deus Israel.
De profundis clamavi ad te, Domine: Domine, exaudi vocem meam. Gloria Patri… Si iniquitatis…
Jeśli zachowasz pamięć o występkach, Panie, Panie, któż się ostoi? Ale u Ciebie, Boże Izraela, jest przebaczenie grzechów.
Z głębokości wołam do Ciebie, Panie, o Panie, wysłuchaj głosu mego. Chwała Ojcu… Jeśli zachowasz…

Kolekta
Deus, refugium nostrum, et virtus: adesto piis Ecclesiae tuae precibus, auctor ipse pietatis, et praesta: ut, quod fideliter petimus, efficaciter consequamur. Per Dominum nostrum…
Boże, ucieczko nasza i mocy, wysłuchaj pokornych modłów Twojego Kościoła, skoro pobożność, która je zrodziła, Twoim jest dziełem, i spraw, abyśmy otrzymali wszystko, o co Cię z ufnością prosimy. Przez Pana naszego…

Lekcja (Flp 1,6-11)

Graduał (Ps 132,1-2)
Ecce quam bonum, et quam iucundum, habitare fratres in unum! Sicut unguentum in capite, quod descendit in barbam, barbam Aaron.
Oto jak dobrze i jak miło braciom zamieszkać społem. Jak wyborny olejek na głowie, co spływa na brodę, brodę Aarona.

Alleluja (Ps 113,11)
Qui timent Dominum sperent in eo: adiutor et protector eorum est. Alleluia.
Którzy się Pana boją, niechaj Mu ufają. On jest ich obrońcą i wspomożycielem. Alleluja.

Ewangelia (Mt 22,15-21)

Ofertorium (Est 14,12-13)
Recordare mei, Domine, omni potentatui dominans: et da sermonem rectum in os meum, ut placeant verba mea in conspectu principis.
Wspomnij na mnie, o Panie, któremu wszelka zwierzchność podlega. Włóż w moje usta mowę właściwą, aby się podobały słowa moje w obliczu króla.

Sekreta
Da, misericors Deus: ut haec salutaris oblatio et a propriis nos reatibus indesinenter expediat, et ab omnibus tueatur adversis. Per Dominum nostrum…
Daj, miłosierny Boże, aby ta zbawienna ofiara zawsze nas wyzwalała z naszych grzechów i broniła od wszelkich przeciwności. Przez Pana naszego…

Komunia (Ps 16,6)
Ego clamavi, quoniam exaudisti me, Deus: inclina aurem tuam, et exaudi verba mea.
Wzywam Cię, Boże, bo Ty mnie wysłuchasz. Nakłoń ku mnie Twe ucho, usłysz moje słowa.

Po Komunii
Sumpsimus, Domine, sacri dona mysterii, humiliter deprecantes: ut quae in tui commemorationem nos facere praecepisti, in nostrae proficiant infirmitatis auxilium: Qui vivis et regnas…
Przyjęliśmy, Panie, dary świętego misterium, pokornie błagając, aby to, co kazałeś nam czynić na Twoją pamiątkę, przyniosło pomoc w naszych słabościach. Który żyjesz i królujesz…
