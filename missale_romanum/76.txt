Święto Chrystusa Króla

We Mszy św. Kościół skupia całą swą naukę o królewskiej godności Jezusa, przez nią składa Boskiemu Królowi hołd czci, ponieważ celem Najświętszej Ofiary jest uznanie w Bogu najwyższej zwierzchności, a w nas najgłębszej zależności. Akt ten jest nie tylko dalszym ciągiem Ofiary kalwaryjskiej, ale i wyrazem władzy kapłańskiej i królewskiej, którą Jezus bez przerwy sprawuje w swym Królestwie niebieskim. Najpełniejszym wyrazem chrześcijaństwa nie jest martwe ciało, wiszące na krzyżu, lecz Chrystus Zmartwychwstały, panujący w blaskach zwycięstwa nad wybranymi, którzy są Jego zdobyczą (Ep.) Dlatego Msza św. rozpoczyna się od jednej z najpiękniejszych wizji Apokalipsy, w której Aniołowie i Święci kłaniają się Barankowi Bożemu. Ojciec św. Pius XI przeznaczył ostatnią niedzielę października na obchodzenie tej uroczystości dla zaznaczenia, że jest ona uwieńczeniem wszystkich Tajemnic Roku Liturgicznego, przez które Pan Jezus w pełni posiadł swoje prawa królewskie, a słusznie w przeddzień Wszystkich Świętych, kiedy Chrystus te prawa już w części realizuje, jako „Król królów i Korona Wszystkich Świętych”, dopóki ich w pełni nie osiągnie nad wszystkimi żyjącymi na ziemi, którzy zbawienie swe zawdzięczają przede wszystkim Ofierze Mszy św. - I rzeczywiście głównie przez Eucharystię, będącą jednocześnie Ofiarą i Sakramentem, Chrystus - dziś w chwale - udziela owoców ofiary Kalwarii, zdobywając dusze i sam w nich zastosowując zasługi Męki swojej i jednocząc je z sobą jako członki z Głową (Sekr.) Celem Eucharystii, mówi Katechizm Soboru Trydenckiego, jest „utworzyć z wszystkich wiernych jedno mistyczne ciało” i zjednoczyć w tym hołdzie, jaki Chrystus-Król wielbiący, Kapłan i Ofiara, złożył raz w krwawy sposób na krzyżu, a dziś składa w sposób niekrwawy na kamiennych ołtarzach naszych kościołów i na złotym ołtarzu w niebie, - Chrystusowi, Królowi uwielbionemu, jako Synowi Bożemu i Ojcu swojemu, któremu te dusze oddaje (Pref.)

Introit (Ap 5,12; Ap 1,6; Ps 71,1)
Dignus est Agnus, qui occisus est, accipere virtutem, et divinitatem, et sapientiam, et fortitudinem, et honorem. Ipsi gloria, et imperium in saecula saeculorum.
Deus, iudicium tuum Regi da: et iustitiam tuam Filio Regis. Gloria Patri… Dignus est…
Godzien jest Baranek, który był zabity, otrzymać moc i boskie hołdy, i siłę, i cześć. Jemu chwała i panowanie po wszystkie wieki.
Boże, daj swój sąd Królowi i Synowi Króla Twoją sprawiedliwość. Chwała Ojcu… Godzien jest…

Kolekta
Omnipotens sempiterne Deus, qui in dilectio Filio tuo universorum Rege, omnia instaurare voluisti: concede propitius; ut cuncte familiae gentium, peccati vulnere disgregatae, eius suavissimo subdantur imperio: Qui tecum vivit et regnat…
Wszechmogący, wieczny Boże, Ty postanowiłeś wszystko odnowić w umiłowanym Synu Twoim jako Królu wszechrzeczy, spraw łaskawie, aby rodziny narodów rozdzielone na skutek ran grzechowych, poddały się Jego najsłodszemu panowaniu: Który z Tobą żyje i króluje…

Lekcja (Kol 1,12-20)
Z radością dziękujcie Ojcu, który was uzdolnił do uczestnictwa w dziale świętych w światłości. On uwolnił nas spod władzy ciemności i przeniósł do królestwa swego umiłowanego Syna, w którym mamy odkupienie - odpuszczenie grzechów. On jest obrazem Boga niewidzialnego - Pierworodnym wobec każdego stworzenia, bo w Nim zostało wszystko stworzone: i to, co w niebiosach, i to, co na ziemi, byty widzialne i niewidzialne, czy Trony, czy Panowania, czy Zwierzchności, czy Władze. Wszystko przez Niego i dla Niego zostało stworzone. On jest przed wszystkim i wszystko w Nim ma istnienie. I On jest Głową Ciała - Kościoła. On jest Początkiem, Pierworodnym spośród umarłych, aby sam zyskał pierwszeństwo we wszystkim. Zechciał bowiem /Bóg/, aby w Nim zamieszkała cała Pełnia, i aby przez Niego znów pojednać wszystko z sobą: przez Niego - i to, co na ziemi, i to, co w niebiosach, wprowadziwszy pokój przez krew Jego krzyża.

Graduał (Ps 71,8.11)
Dominabitur a mari usque ad mare, et a flumine usque a terminos orbis terrarum. Et adorabunt eum omnes reges terrae: omnes gentes servient ei.
Panować będzie od morza do morza i od rzeki aż po krańce ziemi. I uwielbią Go wszyscy królowie, wszystkie narody będą Mu służyły.

Alleluja (Dn 7,14)
Potestas eius, potestas aeterna, quae non auferetur: et regnum eius, quod non corrumpetur. Alleluia.
Władza Jego to władza wieczna, która nie będzie odjęta, a królestwo Jego nigdy nie zaginie. Alleluja.

Ewangelia (J 18,33-37)
Wtedy powtórnie wszedł Piłat do pretorium, a przywoławszy Jezusa rzekł do Niego: Czy Ty jesteś Królem żydowskim? Jezus odpowiedział: Czy to mówisz od siebie, czy też inni powiedzieli ci o Mnie? Piłat odparł: Czy ja jestem Żydem? Naród Twój i arcykapłani wydali mi Ciebie. Coś uczynił? Odpowiedział Jezus: Królestwo moje nie jest z tego świata. Gdyby królestwo moje było z tego świata, słudzy moi biliby się, abym nie został wydany Żydom. Teraz zaś królestwo moje nie jest stąd. Piłat zatem powiedział do Niego: A więc jesteś królem? / Odpowiedział Jezus: / Tak, jestem królem. Ja się na to narodziłem i na to przyszedłem na świat, aby dać świadectwo prawdzie. Każdy, kto jest z prawdy, słucha mojego głosu.

Ofertorium (Ps 2,8)
Postula a me, et dabo tibi gentes hereditatem tuam, et possessionem tuam terminos terrae.
Żądaj ode mnie, a dam ci narody w dziedzictwo i krańce ziemi w Twoje posiadanie.

Sekreta
Hostiam tibi, Domine, reconciliationis offerimus: praesta, quaesumus, ut quem sacrificiis praesentibus immolamus, ipse cunctis gentibus unitatis et pacis dona concedat, Iesus Christus Filius tuus, Dominus noster: Qui tecum vivit et regnat…
Ofiarujemy Ci, Panie, żertwę jednającą ludzi z Tobą, spraw, aby Ten, którego w tej ofierze składamy, użyczył wszystkim narodom daru jedności i pokoju: Jezus Chrystus Syn Twój, Pan nasz. Który z Tobą żyje i króluje…

Komunia (Ps 28,10-11)
Sedebit Dominus Rex in aeternum: Dominus benedicet populo suo in pace.
Pan zasiądzie jako król na wieki. Pan obdarzy lud swój pokojem.

Po Komunii
Immortalitatis alimoniam consecuti, quesumus, Domine: ut, qui sub Christi Regis vexillis militare gloriamur, cum ipso, in caelesti sede, iugiter regnare possimus: Qui tecum vivit et regnat…
Po przyjęciu pokarmu, który jest zadatkiem nieśmiertelności, prosimy Cię, Panie, abyśmy dostąpiwszy zaszczytu pełnienia służby pod sztandarami Chrystusa Króla, mogli wraz z Nim w siedzibach niebieskich królować na wieki: Który z Tobą żyje i króluje…
